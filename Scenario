SENARYO

Sir Rankin, 1200’lü yıllarda sarayda doğmuş; soylu, rütbeli bir saltanat şövalyesidir. Çocukluğunu; sarayda üst düzey dersler aldıkları, kendinden 3 yaş küçük olan, kralın gözde kızı Prenses Imania ile geçirmiştir. Yıllar geçtikçe, Rankin’in dövüş ve savaş stratejisi konusunda olan üstün yetenekleri çevresindeki insanlar tarafından fark edilmeye başlar.  Rankin’in bu namı, krala kadar ulaşır. Bundan oldukça etkilenen kral, kızı Imania’nın bizzat Rankin tarafından savunma dersi almasını emreder.
Böylelikle; ikili arasındaki bağ, gün geçtikçe aşka evrilmeye başlar. Lakin, ikisi de kendisine duyulan aşktan habersizdir.
	Yıllar sonra; Rankin, kralın gözde kumandanlarından biri olmuştur ve ülkesi adına, çeşitli savaşlarda üstün başarı göstererek namı tüm dünyada duyulmaya başlamıştır. Bu sırada; Rankin’in çok yoğun aşk beslediği Prenses Imania için evlilik kararı çıkmıştır. Kral; kızı Imania’yı,  müttefiklik politikaları sebebiyle, müttefik ülke kralının oğlu Prens Arnoulet ile evlendirmeye karar verir. Bu haberin üstüne Rankin ve Imania kahrolur ve acılar içerisinde kaderlerine boyun eğerler ve sarayda bir düğün yapılır.

	Rankin; kraldan, Prenses Imania için son bir emir alır. Görevi, prensese ve kocasına yeni ülkesine kadar refakat etmektir. Rankin, askerlerini toplar ve diğer hazırlıklarını yapar. Yolculuk günü geldiğinde; emredildiği gibi, prenses, refakat eşliğinde saraydan ayrılır. Rankin ve Imania, keder içerisinde yolculuklarını sürdürürler. 
Günler sonra, yolculukları sırasında büyük bir grup tarafından pusuya düşerler. Yoğun bir çarpışma başlar.  Rankin ağır yaralanır ve askerleri birer birer ölmeye başlar. Rankin’in baygınlık geçirmeden önce gördüğü son şey; bir düşmanın askerinin onu kontrol ettiği ve prensesin kaçırılmasıdır. 
Rankin saatler sonra kendine geldiğinde, etrafına bir göz atar. Kan ve cesetten başka hiçbir şey göremez. Kendinden nefret ederek  ve utanarak, krala bu durumu anlatmaya gider. Saraya geldiğinde, hekimler tarafından müdahalesi yapılır ve kralın karşısına çıkarılır. Kral, duydukları karşısında öfke krizi geçirir. Ülkesine olan üstün hizmeti ve sadakatinden dolayı Rankin’in canını bağışlar. Ancak onun tüm rütbelerini alarak sürgüne gönderir. 
Rankin, doğup büyüdüğü topraklardan kovulmasının ve ilk ve tek aşkının acısıyla yola çıkar. Prensesini canlı ya da cansız bulmaya ve intikamını almaya yemin eder. Böylece, yeni hayatı başlamıştır.

	



	
Rankin, prensesin izlerini takip etmeye başlar ve bu süreçte karşılaştığı düşmanlar ile çarpışır. Aynı zamanda, geçtiği bölgelerden gönüllü toplar ve onlara liderlik eder. Günler böyle geçerken, günün birinde Rankin, öldürdüğü bir düşman liderinden, prensesin küçüklüğünden beri taktığı kolyeyi bulur.. Bu ipucu karşısında daha çok cevap aramak için yoluna devam eder. 
Artık her öldürdüğü düşman liderde farklı bir ipucu bulmaya başlamıştır. İlkinde, kendi kraliyetine ait olan bir para, sonra üstünde prensesin mührü olan bir zarf, en sonunda zarfın içindeki notu bulur. Notta yazanlar ise şöyledir;
“Anlaştığımız gibi, paranın yarısı burada. Beni, Landgrave köyüne götürdüğünüzde diğer yarısını da alacaksınız. 
Harekete geçmek için işaretimi bekleyin ve rütbelileri öldürmeden önce benim onayımı alın !
-Prenses Imania “

Okudukları karşısında şok geçiren Rankin, sonunda olayı çözmüştür. Prenses kaçırılmamıştı, bu olay tamamen onun planıydı. Rankin pusuya düştüğü gün yerde yaralı vaziyette yatarken, bir düşmanın kendisine kılıç doğrulttuğunu ve birine bakıp öldürmekten vazgeçtiğini hatırladı. Peki ama neden?  Bu soruyu ona sormak için hemen yola koyuldu. Artık prensesine çok yakındı. Onu alıp ülkesine geri götürecekti. Böylece hem ilk aşkını hem de onurunu kurtarmış olacaktı.

	Rankin, Landgrave köyüne ulaştığında gördükleri karşısında kanı dondu. Köy, kısa zaman önce saldırıya uğramıştı. Hala can çekişen insanların sesleri duyuluyordu. Köy kısa bir süre önce saldırıya uğramıştı.  Bir an önce prensesi aramaya başladı. Prensesi, yerde cansız bir şekilde yatarken buldu. Bir elinde kılıç ve bir elinde kağıda yazılmış bir not vardı. Notta; Prenses, Rankine olan aşkını ve onun yerini bulur bulmaz mektubu ona göndereceğini söylüyordu. Rankin, notu okuduktan sonra yıkıldı ve bir daha kalkamadı.
